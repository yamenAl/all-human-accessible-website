# The Client - Website

## Sprint Review

De Sprint Review is bedoeld als het officiële moment tijdens elke sprint waarin het gemaakte werk wordt besproken met de opdrachtgever. De opdrachtgever geeft feedback naar aanleiding van het (deel)product dat gedemonstreerd is.

Deze demonstratie moet letterlijk genomen worden. Het is dus geen PowerPoint-presentatie met daarin een weergave van de doelen en resultaten, maar het daadwerkelijk laten zien van het opgeleverde werk. Als het doel was om een website te ontwerpen en maken, demonstreer je de website zodat de opdrachtgever het kan bekijken en uitproberen. 

### Aanpak Sprint Review 



<!-- 

Opdracht en aanpak Sprint review

Wat is een sprint review eigenlijk? 
Waarom doe je dit? 

- Sprint review voorbereiden
- feedback halen bij de opdrachtgever
- feedback verwerken en toevoegen aan project board

-->




#### Bereid je voor
Voor een goede Sprint Review heb je een een goede voorbereiding nodig. Het team zorgt voor een agenda, zodat de Review soepeltjes verloopt. In de Review gaat het erom dat we op een werkend onderdeel van een website feedback willen ontvangen. Dus zorg ervoor dat wat je presenteert (zo goed mogelijk) werkt. Wil je laten zien dat het responsive werkt? Laat je website dan op verschillende apparaten zien. 


#### Definieer het doel
Het is belangrijk om het doel van de Sprint Review duidelijk te communiceren naar de opdrachtgever. Het doel kan bijvoorbeeld zijn om feedback te verzamelen over het geleverde werk, inzicht te bieden in de voortgang van het project of om mogelijke aanpassingen te bespreken. Het definiëren van het doel helpt bij het sturen van de discussie en maakt dus uiteindelijk een effectieve Sprint Review.


#### Demonstratie van het werk
Tijdens de Sprint Review geef je een demonstratie van de website. Het is belangrijk om functionaliteiten en kenmerken duidelijk uit te leggen en te laten zien. Focus op de belangrijkste functionaliteiten en presenteer deze in detail. Met de demonstratie test je of het werk voldoet aan de vraag van de opdrachtgever. 


#### Faciliteer feedback
Een Sprint Review is bedoeld om feedback te krijgen op het geleverde werk. Zorg dat je feedback krijgt en dat de opdrachtgever wordt aangemoedigd om specifiek en constructief te zijn in hun feedback. Je kan ook vragen stellen om de behoeften en verwachtingen van de opdrachtgever (nog) beter te begrijpen.


#### Beoordeel de feedback
Na het ontvangen en verzamelen van alle feedback is het belangrijk om de feedback te beoordelen en documenteren. Analyseert de feedback en bepaalt hoe deze kunnen worden opgenomen in toekomstige sprints. Neem de feedback op in je project board en/of issues. 
